---
title: Julekort i Scratch
level: 1
indexed: False
---

# Informasjon til læreren {.intro}

Scratch er et grafisk programmeringsspråk spesielt utviklet for å lære
barn og unge programmering. I kodeklubbene har vi etterhvert lang
erfaring i å bruke Scratch som en introduksjon til koding. Oppgaven
nedenfor passer for alle elever, men krever en del lesing. Elevene
lærer programmering mens de lager sitt eget julekort som kan deles med
venner og familie i etterkant.

Scratch programmeres i nettleseren på adressen
[scratch.mit.edu](https://scratch.mit.edu/) uten at noe behøver å
installeres på forhånd. Scratch er oversatt til norsk, og nettsiden
vil vanligvis vises på norsk automatisk. Hvis ikke kan språk endres
nederst på siden. For å lagre og dele prosjektene behøver elevene
Scratch-brukere. Disse opprettes ved å klikke **Bli Scratch-bruker**
øverst til høyre på nettsiden. Klikk **Programmering** for å starte
kodingen, og følg instruksjonene i oppgaven.

Dersom elevene blir tidlig ferdige så kan du oppmuntre dem til å
eksperimentere mer og videreutvikle julekortet på egenhånd. Om noen
ønsker mer informasjon eller utfordring finnes det mange flere
[Scratch-oppgaver](../../scratch/).

## Oppgaver {.check}

+ Julekort: [kodeklubben.github.io](../../scratch/julekort/julekort.html)
