---
title: Scratch
---

Scratch er et grafisk programmeringsspråk som er laget for at barn 
og unge enkelt skal lære seg programmering. Scratch er utviklet av
Massachusetts Institute of Technology, et anerkjent universitet i USA.
Programmering i Scratch er litt som å bygge med Lego, og vi har laget
mange prosjekter slik at du enkelt kan komme igang med å lage dine egne spill.

## Hvordan kommme igang med Scratch

- Gå til [scratch.mit.edu](https://scratch.mit.edu).
- Dersom siden er på engelsk så kan du bytte til norsk ved å gå helt ned på siden og velge "Norsk Bokmål".
- Dersom du ikke har bruker så kan du lage det ved å trykke på "Bli Scratch-bruker", oppe til høyre. 

## Starte å programmere i Scratch

- For å starte å programmere så trykker en på "Programmering" øverst til venstre. Da kommer man til en side med tre felter. 
- I midten er verktøykassen din, hvor alle kodeblokkene dine er tilgjengelig. For å programmere så velger du en blokk og drar den over til feltet til høyre. 
- Til høyre setter du sammen kodeblokker til dataprogrammer.
- Når du vil kjøre programmet ditt så kan du trykke på det grønne flagget. Da vil koden din kjøres i feltet til venstre.
- I oppgavesettene under så finner du spill du kan programmere i Scratch, vi anbefaler å starte med spillelisten som heter 
"Introduksjon til programmering".

## Ressurser

- Du finner diplomer og annet grafisk materiell på [kidsakoder.no/ressurser](http://www.kidsakoder.no/ressurser).

## Videoer

- Sjekk ut våre videoer på norsk for hvordan en kan komme igang og programmere i Scratch på [vimeo.com/channels/623455](https://vimeo.com/channels/623455).

