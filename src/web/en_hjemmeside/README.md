---
title: "Lærerveiledning - HTML: Vi bygger hjemmeside"
language: nb
---

# Om oppgaven {.activity}
I denne oppgaven skal elevene bruke HTML-tags til å lage sin første hjemmeside.

## Oppgaven passer til: {.check}
 __Fag__: Programmering

__Trinn__: 8.-10. trinn

__Tema__: HTML, web, html

__Nivå__: Nybegynner

__Tidsbruk__: Dobbeltime eller mer.


## Kompetansemål {.challenge}

- [ ] __Programmering, valgfag__: bruke grunnleggende prinsipper i programmering, slik som løkker, tester, variabler, funksjoner og enkel brukerinteraksjon.


## Forslag til læringsmål {.challenge}

- [ ] Elevene klarer å bruke kjente HTML-tags til å lage et oppsett til egen hjemmeside
- [ ] Elevene klarer å inspisere en hjemmeside for å se hvordan den er oppbygd
- [ ] Klarer å tolke en feil dersom elevene har skrevet feil HTML-tag
- [ ] Elevene klarer å lenke to sider sammen

## Forslag til vurderingskriterier {.challenge}

- [ ] Måloppnåelse: Eleven klarer å fullføre oppgaven

- [ ] Høy måloppnåelse: Eleven klarer å bruke det eleven har gjort i oppgaven til å videreutvikle koden sin. 
  - [ ] Eleven klarer å lage flere sider som kan lenkes sammen til den allerede lagde _Om meg-siden_.
  - [ ] Eleven klarer å legge til mer innhold ved hjelp av HTML-tags. 
  - [ ] Elevene klarer å finne nye HTML-tags og bruke dem til å lage nytt innhold til hjemmesiden. 


## Forutsetninger og utstyr {.challenge}

- [ ] __Utstyr__: Datamaskiner med tilgang internett og teksteditor (Atom, Visual Studio Code eller Brackets IO kan anbefales). [JSBin.com](http://jsbin.com){target=_blank} kan evt. brukes. Elevene kan fint jobbe to og to.

- [ ] __Forutsetninger__: Elevene burde kunne grunneleggende HTML-tags.

# Fremgangsmåte 
Her kommer tips, erfaring og utfordringer til hvert av stegene i den faktiske oppgaven. [Klikk her for å se oppgaveteksten.](en_hjemmeside.html){target=_blank}

# Steg 1: Åpne siden som heter om meg {.activity}
- [ ] Tekstprogram kan for eksempel være Atom, Visual Studio Code, Brackets IO eller NodePad++. Eventuelt bruke [JSBin.com](http://jsbin.com){target=_blank}.
- [ ] Noen elever vil kanskje ha problemer med å unzipe Internett.zip. Husk å be elevene huske hvor den er lastet ned slik at de finner den igjen. 

# Steg 2: Lag en hjemmeside om deg selv {.activity}
- [ ] Det er enkelt å skrive tegn og HTML-tags feil. Be elevene være obs på dette, spesielt når man skal lukke en HTML-tag.
- [ ] Et tips kan være å be elevene strukturere HTML-dokumentet sitt ordentlig med innrykk og linjeskift slik at det er enklelt å hvilke HTML-tags som hører til hvor. 

# Steg 3: Lag en ny side og link til den {.activity}
- [ ] Når elevene skal lenke sammen sider er det viktig at HTML-sidene ligger i samme mappe og at de blir referert til på samme måte som en vanlig lenke.

## Variasjoner {.challenge}
- [ ] Elevene kan lage nye sider som kan lenkes sammen med _Om meg-siden_.
- [ ] Elevene kan prøve å finne nye HTML-tags til kan bruke på hjemmesiden sin. 
